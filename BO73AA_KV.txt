གངས་ཅན་གྱི་སྒྲུབ་བརྒྱུད་ཤིང་རྟ་ཆེན་པོ་རྣམས་ཀྱི་རྒྱུད་སྡེ་དང་མན་ངག་ལས་འཕྲོས་པའི་ཟིན་བྲིས་ཅི་རིགས། གྲུབ་མཐའ་བཞི། དེ་ལྟར་སྡོམ་དྲུག་ཤེས་ནས།  གྲུབ་མཐའ་བཞིའི་ལྟ་བ་ལ་བསླབ་པར་བྱ་སྟེ།  དེ་ཡང་ཐེག་པ་ནི་གསུམ་སྟེ།  ཉན་རང་བྱང་སེམས་ཀྱི་ཐེག་པ་གསུམ་མོ།  །གྲུབ་མཐའ་བཞི་སྟེ།  བྱེ་མདོ་དབུ་སེམས་བཞིའོ།  །སྔ་མ་གཉིས་ནི་ཐེག་དམན་ཏེ་ཉན་རང་དང་།  ཕྱི་མ་གཉིས་ནི་ཐེག་ཆེན་བྱང་ཆུབ་སེམས་ལམ་ཞེས་གཙོ་བོའི་དབང་གིས་བཞག་གོ  །གཞན་དུ་གྲུབ་མཐའ་བཞི་ཀས་ཐེག་གསུམ་གྱི་ལམ་དང་འབྲས་བུ་འདོད་པར་མཚུངས་སོ།  །བྱེ་མདོ་གཉིས་ཀྱིས་ཤེས་བྱ་ནི་བསྡུ་ན་གཞི་ལྔ་སྟེ།  སྣང་བ་གཟུགས་དང་གཙོ་བོ་སེམས།  །དེ་འཁོར་སེམས་བྱུང་མི་ལྡན་པའི།  །འདུ་བྱེད་འདུས་མ་བྱས་པའོ།  །ཞེས་སོ།  །དེ་རྣམས་ཀྱི་གྲངས་དང་གོ་རིམ་མཚུངས་ཀྱང་།  བྱེ་སྨྲ་བས་གཞི་ལྔ་ལ་བདེན་གྲུབ་འདོད།  མདོ་སྡེ་པས།  འདུས་མ་བྱས་གསུམ་རྒྱུ་རྐྱེན་ལས་གྲོལ་བའི་ཕྱིར་དང་།  རྫས་སུ་མེད་པ།  ལྡན་མིན་འདུ་བྱེད་ནི་གཟུགས་སེམས་སེམས་བྱུང་གི་གནས་སྐབས་ཀྱི་ཆོས་ལ་བཏགས་པའི་བཏགས་ཡོད་ཙམ་དང་།  སེམས་བྱུང་རྣམས་གཙོ་སེམས་ལས་རྫས་ཐ་དད་པ་མ་ཡིན་པས།  དེས་ན་རྫས་སུ་ཡོད་པ་ནི་གཟུགས་སེམས་ཁོ་ནའོ།  །ཞེས་འདོད།  འདི་གཉིས་ཀས་ཕྱི་དོན་ཁས་ལེན་པས་དོན་སྨྲ་སྡེ་གཉིས་དང་།  སེམས་ཙམ་པས་ཕྱི་དོན་ཁས་མི་ལེན་ཀྱང་ཡོངས་གྲུབ་ཡོད་པར་འདོད་པས་དེ་གསུམ་ལ་དངོས་པོར་སྨྲ་བ་ཞེས་འཇོག  །འདི་གཉིས་ཀྱི་བདེན་གཉིས་འདོད་ཚུལ་ལ།  བྱེ་སྨྲ་བས།  མཛོད་ལས།  གང་ལ་བཅོམ་ཐོ་བ་ལྟ་བུས།  དང་བློ་ཡིས་གཞན།  །བསལ་ན་དེ་བློ་སྔ་མའི་གཟུགས་ཀྱི།  མི་འཇུག་པ།  །བུམ་ཆུ་འཐོར་བའི་ཐིགས་པ།  བཞིན་དུ་ཀུན་རྫོབ་ཏུ།  །ཡོད་དེ་དོན་དམ་ཡོད་གཞན་ནོ།  །ཞེས་དང་།  མདོ་སྡེ་པས།  རྣམ་འགྲེལ་ལས།  དོན་བྱེད་ནུས་པ་ཀ་བ་ལྟ་བུ།  གང་ཡིན་པ།  །དེ་འདིར་དོན་དམ་ཡོད་པ་ཡིན།  ཕྲ་རབ་ཕུང་པོར།  །གཞན་ནི་ཀ་བ་ཞེས་པའི་མཚན་ཉིད་ཆད་པའི་ཀུན་བརྟགས་སོ།  །ཀུན་རྫོབ་ཡོད་པ་སྟེ།  །དེ་དག་རྡུལ་ཕྲ་རབ་དོན་དམ།  རང་དང་སྤྱིའི་ཕྲ་རབ་སྤུངས་པའི་ཀ་བ་ཞེས་ཀུན་རྫོབ་བརྟགས་ཡོད་ཀྱི་ཆོས་ནི།  མཚན་ཉིད་དུ་བཤད།  །ཅེས་སོ།  ༈  །འོན་ཀྱང་དེ་ནི་རིགས་པའི་རྗེས་འབྲངས་རྣམས་ཡིན་ལ།  ལུང་གི་རྗེས་འབྲངས་རྣམས་ཀྱིས་ནི་བྱེ་སྨྲ་བའི་བདེན་གཉིས་འཇོག་ཚུལ་དང་ཁྱད་མེད་དོ།  །སེམས་ཙམ་པའི་གྲུབ་མཐའ་ནི།  ལངྐར་གཤེགས་པ་ལས།  ཆོས་ལྔ་དང་ནི་རང་བཞིན་དང་།  །རྣམ་ཤེས་བརྒྱད་པོ་ཉིད་དག་དང་།  །བདག་མེད་གཉིས་ཀྱི་དངོས་པོར་ནི།  །ཐེག་ཆེན་ཐམས་ཅད་འདུས་པ་ཡིན།  །ཞེས་ཆོས་ཀྱི་སྡོམ་བཞིའི་བརྗོད་བྱས་བཅིངས་ཏེ།  དེ་ལ་ཆོས་ལྔ་ནི།  མིང་དང་རྒྱུ་མཚན་རྣམ་རྟོག་དང་།  །ཡང་དག་ཡེ་ཤེས་དེ་བཞིན་ཉིད།  །ཅེས་པས་མིང་དང་རྒྱུ་མཚན་ནི་ཀུན་བརྟག་གིས་བསྡུས།  རྣམ་པར་རྟོག་པའི་གཟུང་འཛིན་གཉིས་བསྡུས་ཀྱི་ཆོས་ཏེ་གཞན་དབང་ཀུན་རྫོབ་བདེན་པ།  ཡང་དག་པའི་ཡེ་ཤེས་དང་།  དེ་བཞིན་ཉིད་ནི་གཟུང་འཛིན་གཉིས་མེད་རི་རྭ་ལྟ་བུ།  ཀྱི་ཤེས་པ་རང་རིག་རང་གསལ་ཡོངས་གྲུབ་དོན་དམ་པའི་བདེན་པའོ།  །མཚན་ཉིད་གསུམ་ནི།  ཀུན་བརྟག་གཞན་དབང་།  ཡོངས་གྲུབ་བོ།  །དེ་ལའང་རྣམ་གྲངས་པ་དང་།  མཚན་ཉིད་ཡོངས་སུ་ཆད་པའི་ཀུན་བརྟག་གཉིས།  དག་མ་དག་གི་གཞན་དབང་གཉིས།  འགྱུར་མེད་དང་ཕྱིན་ཅི་མ་ལོག་པའི་ཡོངས་གྲུབ་གཉིས་ཏེ་དྲུག་གོ  །ཚོགས་བརྒྱད་ནི་སྔར་སྨོས་པ་ལྟར་རོ།  །བདག་མེད་གཉིས་ནི་ཆོས་དང་གང་ཟག་གི་བདག་མེད་གཉིས་སོ།  །གཅིག་གམ་ཐ་དད་པའི་ཚུལ་གྱིས་མ་རྙེད་ན་མེད་ངེས་པས་ཁྱབ།  གཞི་གྲུབ་ན་གཅིག་དང་ཐ་དད་གང་རུང་ཡིན་པས་ཁྱབ་བོ།  །ནང་པ་སངས་རྒྱས་པས་གང་ཟག་གི་བདག་མེད་པར་འདོད་ཀྱང་།  ཆོས་ཀྱི་སྟེང་ནས་བདེན་གཉིས་འཇོག་པར་འདོད།  དེ་ཡང་གྲུབ་མཐའ་ལ་བལྟོས་མཐུན་པའི་རགས་པ་ཀུན་རྫོབ་དང་ཕྲ་བ་དོན་དམ་དུ་འདོད།  དེ་ཡང་བལྟོས་བཞག་ཡིན་པའི་ཕྱིར།  རིམ་པ་བཞིན་ཐེག་པ་འོག་མ་རྣམས་ཀྱི་དོན་མཐར་ཐུག་ཏུ་བཞག་པའི་གྲུབ་མཐའ་དེ།  གོང་མ་རྣམས་ཀྱི་རིག་པས་ཕྱིས་ནས་དེ་ལས་ཕྲ་བའི་དོན་དམ་གཞན་ཡོད་པར་འདོད་པའོ།  །དབུ་མ་པའི་གྲུབ་མཐའ་ནི།  གཏན་ཚིགས་ཆེན་པོ་ལྔས་ཆོས་ཐམས་ཅད་སྐྱེ་མེད་དུ་གཏན་ལ་འབེབས་པའི་ཚུལ་ལ།  རྒྱུ་ལ་དཔྱོད་པ་རྡོ་རྗེ་གཟེར་རྣོན་པོ་མ་ནི།  སྙེ་མ་རང་ལས་སྐྱེ་བ་མ་ཡིན་པ་སོགས་མུ་བཞི།  འབྲས་བུ་ལ་དཔྱད་པ་ཡོད་མེད་སྐྱེ་བྲལ་ནི་ས་བོན་འབྲས་བུ་ཡོད་ནས་སྐྱེ་བ་མ་ཡིན་པ་སོགས་དང་།  གཉིས་ཀ་ལ་དཔྱད་པ་མུ་བཞི་སྐྱེ་འགོག་ནི།  རྒྱུ་གཅིག་ལས་འབྲས་བུ་དུ་མ་སྐྱེ་བ་མ་ཡིན་པ་སོགས་མུ་བཞི།  ངོ་བོ་ལ་དཔྱོད་པ།  གཅིག་དང་དུ་བྲལ་ནི།  གཞི་གྲུབ་ན་གཅིག་དུ་གང་རུང་ཡིན་པས་ཁྱབ་ཅིང་དེ་རིགས་ལ་མེད་པར་གྲུབ་པའོ།  །རྟེན་འབྲེལ་ཆེན་པོའི་གཏན་ཚིགས་ནི།  རྒྱུ་རྐྱེན་གཞན་ལ་བརྟེན་ནས་བྱུང་བའི་ཕྱིར་རང་གི་ངོ་བོས་མ་སྐྱེས་པའོ།  །མདོར་ན་ཕྱི་ནང་གཉིས་གང་ཟག་གི་བདག་ཡོད་མེད་ལ་རྩོད།  བྱེ་མདོ་གཉིས་བཞི་གསུམ་བདེན་གྲུབ་ཡིན་མིན་ལ་རྩོད།  ཐེག་པ་ཆེ་ཆུང་གཉིས་ཕྱི་དོན་བདེན་གྲུབ་ཡིན་མིན་ལ་རྩོད།  དབུ་སེམས་གཉིས་ཡོངས་གྲུབ་བདེན་གྲུབ་ཡིན་མིན་ལ་རྩོད།  དེས་ན་ནང་བ་སངས་རྒྱས་པ་ལ་གང་ཟག་གི་བདག་མེད་མི་འདོད་པ་མེད།  ཐེག་ཆེན་པ་ཆོས་ཀྱི་བདག་མེད་མི་འདོད་པ་མེད།  དབུ་མ་པ་སྤྲོས་བྲལ་མི་འདོད་པ་མེད་དོ།  །ཁྱད་པར་ཤེས་རབ་ཀྱི་བསླབ་པའི་སྐབས་སུ།  ཡུལ་མེད་པ་རིག་པས་མ་རྙེད་ན་འཛིན་པ་གཞིག་མི་ནུས་ཏེ།  དཔེར་ན་ལ་རྒྱབ་ལ་རྐུན་མ་མེད་སྙམ་པས་ད་གཟོད་འཕྲད་ཡོང་དུས་བེེད་མེད་པ་བཞིན་ནོ།  །དེས་ན་ལེགས་པར་རྩད་བཅད་ནས་མེད་པར་ཤེས་དགོས་སོ།  །གང་ཟག་གི་བདག་མེད་ནི།  ངའོ་སྙམ་པའི་བདག་འཛིན་དང་།  དེས་ན་མུ་སྟེགས་བྱེད་ཀྱིས་གསར་དུ་བཏགས་པའི་ལོག་རྟོག་བསམ་གྱིས་མི་ཁྱབ་པ་དང་བཅས་པ་སྟེ་དེ་ནི་ཕུང་པོ་ལྔ་སོགས་གང་ལ་འབད་པས་བཙལ་ཀྱང་བཙལ་མཁན་ལས་ལོགས་སུ་ུམ་རྙེད།  བཙལ་མཁན་གྱི་སེམས་ཁོ་རང་ཡང་དུས་ཀྱི་ཆ་སྐད་ཅིག་མར་ཡལ་བས་ང་མ་རྙེད།  ལང་ཡང་ཕུང་པོ་ལྔ་ཚོགས་སྟེང་དུ་ང་ཞེས་མཚན་ཉིད་ཆད་པའི་ཀུན་བཏགས་མིང་ཙམ་ལས་སྒེར་ན་གྲུབ་པའི་ང་མེད་པར་ལ་བཟླའོ།  །ཆོས་ཀྱི་བདག་མེད་ནི།  རྡུལ་གཅིག་ལ་ཕྱོགས་བཞིའི་རྡུལ་བཀོད།  ཡང་དབུས་རྡུལ་དུ་བསིལ་ན་ཆ་མེད་དང་།  རྣམ་རྟོག་སྔ་ཕྱི་སྐད་ཅིག་མ་དེ་མ་ཕྲད་ན་སྔ་མས་ཅི་བསམ་རྗེས་མས་མི་ཤེས།  ཕྲད་ན་རྣམ་རྟོག་བར་མ་ལ་སྔོན་རྗེས་ཆ་གཉིས་ཡོད་པར་ཐལ།  དེ་ཡང་བར་མ་བསིལ་ན་སྐད་ཅིག་ཆ་མེད་པ་ལྟར།  ཆོས་བདག་མེད་པས་སྟོང་ངོ་།  །དེས་ན་ཤུལ་དུ་ཆོས་སྣང་བ་སོ་སོའི་ལས་ཀྱི་དབང་གི་རྟེན་ནོ།  །ཆོས་ནི་ཀུན་རྫོབ་གཟུང་འཛིན་གྱི་སྣང་བ་དང་།  དེའི་སྟེང་ན་བདག་མེད་པ་ནི་ཆོས་ཉིད་དོན་དམ་པའོ།  །ཀུན་གཞིའི་རྒྱུན་ཡོད་པར་བག་ཆགས་བཞག་པས་དེ་ལས་ཚོགས་དྲུག་དང་།  སེམས་སེམས་བྱུང་སོགས་སྐྱེས་པས་ན་སྣང་བ་སེམས་སུ་ངེས་པའོ།  །མཉམ་གཞག་སྟེང་ན་རྣམ་རྟོག་རྩད་བཅད་བཞིན་བདག་མེད་དུ་བསིལ།  དེ་ཡང་སྟོང་པར་སྟོང་བཞིན་ཤེས་ཙམ་དྲན་ནས་བཞག་པ་ནི་སེམས་སྟོང་པར་ངེས་པའོ།  །དེ་ཡང་བློ་འདས་སྤྲོས་བྲལ་དུ་ཤེས་པ་ནི་སྟོང་པ་རིག་པར་ངེས་པའོ།  །མན་ངག་གི་དབང་དུ་ན་སེམས་གནས་བཞིན་དུ་མ་འགགས་པའི་ངང་ནས་ཅི་ཡང་ཤེས་པ་དང་གོ་བ་སོགས་ལྷག་མཐོང་ངོ་མ་དང་།  ཤེས་བཞིན་པའི་གསལ་ཆའི་ངང་དུ་ལྷམ་མེར་གནས་སེམས་གནས་ཀྱང་ཟེར།  པ་ནི་ཞི་གནས་སོ།  །ལམ་བསླབ་པ་གསུམ་གྱི་ཚུལ་ཁྲིམས་ནི་སོ་བྱང་སྔགས་ཀྱི་འདུལ་བ་ལས་ཇི་ལྟར་བཅས་པ་བཞིན་མི་འདའ་བའོ།  །ཏིང་ངེ་འཛིན་གྱི་ཞི་གནས་ཏེ།  དེ་ལ་སེམས་ཀྱི་འཇོག་ཚུལ་དགུ་ནི།  འཇོག་དང་རྒྱུན་འཇོག་སླན་ཏེ་འཇོག  །དྲན་པས་ཡེངས་མི་འཇུག་པ་རྟ་ཁ་བསྐོར་བ་ལྟ་བུ།  ཉེར་ཡེངས་སོང་བ་བསྡུབ།  འཇོག་དུལ་ཕན་ཡོན་དྲན་པས་སྤྲོ་བ།  དང་ཞི་བྱིང་རྒོད།  བར་བྱེད།  །རྣམ་དུག་ལྔའི་རྟོག་པ་གཞན།  པར་ཞི་བྱེད་རྩེ་རྩོལ་བས་སྒྲིམ་བཞིན་པ།  གཅིག་བྱེད།  །མཉམ་བསྒྲིམས་ནས་ལྟོད་པའོ།  །པར་འཇོག་པ་རྣམ་དགུའོ།  །ཞེས་སོ།  ༈  །དེའི་མི་མཐུན་ཕྱོགས་ཉེས་པ་ལྔ་ནི།  སྒྱིད་ལུག་དང་བྱ་བ་ངན་ཞེན་ལེ་ལོ་དམིགས་རྟེན་གདམས་ངག་བརྗེད་པ་དང་།  །འཛིན་སྟངས་ལྷོད་པ་བྱིང་རྒོད་འདོད་པའི་ཆང་རྒོད་པ་འདུ་མི་བྱེད་མི་བསྒྲིམ་པ།  པ་དང་།  ཧ་ཅང་བསྒྲིམ་ཆེས་པའོ།  །འདུ་བྱེད་རྣམ་པ་ལྔ།  ཞེས་སོ།  །དེ་སྤོང་བའི་འདུ་བྱེད་བརྒྱད་ནི།  ཏིང་འཛིན་ལ་དད་འདུན་མོས་པ།  རྩོལ་དང་ཤིན་དགའ་བ་སྐྱེ་བ།  སྦྱངས་དང་།  །མ་བརྗེད་པ།  དྲན་ཤེས་གཡང་སར་འཛེམ་པ་ལྟ་བུ།  སེམས་དང་བཏང་སྙོམས་རྩོལ་བ་དོར་བ།  སོ།  ཞེས་སོ།  །ཤེས་རབ་ཀྱི་བསླབ་པ་ནི་ཆོས་ཐམས་ཅད་རྟེན་འབྲེལ་ཙམ་དུ་ཤེས་པའོ།  །དེ་ལ་རྟེན་འབྲེལ་ནི་བཅུ་གཉིས་ཏེ།  མ་རིག་པ་ཀུན་ཏུ་རྨོངས་པ།  འདུ་བྱེད་སྒོ་གསུམ་གྱི་གསུམ།  རྣམ་ཤེས་ཚོགས་དྲུག་གམ་བརྒྱད།  ཚོར་བ་བདེ་སྡུག་བར་གསུམ།  སྲེད་པ་འདོད་གཟུགས་གཟུགས་མེད་ཀྱི་གསུམ།  ལེན་པ་བཞི་སྟེ།  འདོད་པ།  ལྟ་བ།  ཚུལ་ཁྲིམས་དང་བརྟུལ་ཞུགས།  བདག་ཏུ་སྨྲ་བ་ཉེ་བར་ལེན་པའོ།  །སྲིད་པ་འདོད་གཟུགས་གཟུགས་མེད་གསུམ།  སྐྱེ་མཆེད་བཅུ་གཉིས།  སྐྱེ་ལེན་གྱི་རིགས་ཕུང་སོ་སོར་ཐོབ་པ།  ཁམས་སོ་སོར་ཐོབ་པ།  སྐྱེ་མཆེད་སོ་སོར་ཐོབ་པ།  མངོན་པར་གྲུབ་པ་སྲོག་གི་དབང་པོ་རབ་ཏུ་སྐྱེས་པའོ།  །རྒ་ཤི།  སྐྲ་དཀར།  མཉེར་མ།སྐྱི་ཐེར་སོགས་ཤིན་ཏུ་རྙིང་པ་རྣམས་སོ།  །འཆི་བ་སྲོག་གི་དབང་པོ་འགགས་པའོ།  །མདོར་ན་ཆོས་ཅན་ཀུན་རྫོབ་ཀྱི་བདེན་པ་ཐམས་ཅད་རྒྱུ་རྐྱེན་ཚོགས་པ་ལས་བྱུང་བ་ཆུ་ཟླ་ལྟ་བུ་དང་།  ཆོས་ཉིད་དམ་པའི་བདེན་པ་རྒྱུ་རྐྱེན་སྤྲོས་པ་ལས་གྲོལ་བ་བློ་འདས་ནམ་མཁའ་ལྟ་བུར་ཤེས་པའི་ངང་ནས།  ཐ་མལ་གྱི་ཤེས་པ་བཟོ་བཅོས་དང་བྲལ་བའི་ངང་དུ་གཉེན་པོའི་བློ་དང་དྲན་པའི་ཐག་པས་མི་འཆིང་བ་ནི་བདེན་གཉིས་ཟུང་འཇུག་དབུ་མའི་ལམ་རྨད་དུ་བྱུང་བ་རྟོགས་པར་བྱའོ།  །ཞེས་པའང་ཟིན་བྲིས་ལས་བཏུས་སོ།  །སརྦ་མངྒ་ལམ།།